REVANİ TARİFİ


200 gr tereyağı
6 yumurta
1 su bardağı toz şeker- 175 gr
2 su bardağı yoğurt- 400 gr
1 su bardağı un- 110 gr
3 su bardağı irmik- 435 gr
1 paket vanilin
1 paket kabartma tozu
3 su bardağı toz şeker
4 su bardağı su
8 çorba kaşığı toz Hindistan cevizi


· Şerbeti için, 3 su bardağı toz şekeri, 4 su bardağı suyu ve 8 çorba kaşığı Hindistan cevizini bir tencerede karıştırın. Önce kısık ateşte şeker eriyene kadar çırparak ısıtın. Şeker eriyince altını açabilirsiniz.
· Kaynamaya başlayınca içine yarım limonun suyunu sıkın ve 5-10 dakika daha kaynatıp altını kapatın.
· Hindistan cevizi lezzetini şerbete güzelce bırakmış olacak. Bu noktada şerbeti süzün ve Hindistan cevizlerini revaninin üzerini süslemek için kullanacağız.
· 200 gr tereyağını kısık ateşte çok fokurdatmadan eritin.
· Büyük bir kasede 6 adet yumurtayı 1 su bardağı toz şekerle karıştırın ve el mikseir ile çırpmaya başlayın.
· Yumurta iki katına çıkıp, rengi iyice açılana dek önce düşük ardından yüksek devirde 2-3 dakika çırpın.
· Ardından 2 su bardağı yoğurdu ekleyin. Erimiş tereyağını ip gibi dökerek kaba eklerken bir yandan da tekrar çırpın.
· Islak malzemelerden sonra sıra kurularda, bir yandan çırparken bir yandan da 1 su bardağı unu ve 3 su bardağı irmiği ekleyin.
· Birer paket vanilin ve kabartma tozunu ekleyin.
· Son olarak revaniye lezzetini vermesi için 1 limonun kabuğunu ve 3 çorba kaşığı suyunu ekleyin ve çırpın.
· Yaklaşık 15×25 cm uzunluğunda bir fırın kabını yağlayın. Kabınız biraz daha büyükse de iş görecektir.
· Kaba karışımı dökün ve yayılması için biraz sallayın.
· 200 derecede, altlı, üstlü ve fansız çalışan fırının orta rafında, telin üzerinde 45 dakika revaniyi pişirin.
· Fırından çıkan sıcak revaninin üzerine kürdan ile dibine kadar delikler açın.
· Soğumuş şerbeti üzerine döküp çekmesi için en az 3 saat bekletin. Eğer benim gibi küçük bir kabınız varsa tüm şerbeti bir anda dökemeyebilirsiniz. Bu sebeple arada biraz şerbetini çekmesini bekleyip dökmeye devam edebilirsiniz.
· Servis etmeden önce mutlaka buzdolabında soğutmanızı şiddetle tavsiye ederim. Dilimlerken de şerbeti iyice çekmesini beklerseniz çok daha rahat ve düzgün kesebilirsiniz.
· Dilimledikten sonra üzerine ayırdığınız Hindistan cevizlerinden bolca dökün. Hepimizin çok sevdiği revani afiyetle yemeniz için hazır.


BADEMLİ KAVALA KURABİYESİ


250 gr oda sıcaklığında tereyağı
1,5 su bardağı pudra şekeri
1 yumurta
2 çorba kaşığı yoğurt
1 çay bardağı fındık yağı
1 paket kabartma tozu
1 çay kaşığı vanilya esansı
700 gr kavrulmuş un
200 gr kavrulmuş badem
Nohut büyüklüğünde 4 parça damla sakız


Yaklaşık 700 gr kadar unu, geniş bir tavada orta ateşte devamlı karıştırarak kavurun. Nefis bir koku çıkacak ve taneler hafif kahverengi olacak. Pastacılık işinde ortam ısısı, kavurma hızı gibi durumlar etkili olduğundan un miktarı oynayabilir. Bu yüzden biraz daha fazla un kavurabilirsiniz gerektiğinde kullanmak için. Kavrulan unu başka bir kaba alıp, soğumaya bırakın. Eğer unu soğutup kullanmazsanız kurabiyeniz dağılabilir veya alması gerektiğinden daha fazla un alır. 200 gr. bademi tavada 3-5 dakika kokusu ve yağı çıkana kadar kavurun. Ardından 3-4 parçaya kesin ve bir tavada yağsız olarak renkleri hafif koyulaşıncaya kadar yaklaşık 3-4 dakika kavurun. Onları da soğuyana kadar bırakın. 4 parça nohut büyüklüğünde dama sakızını donması için buzluğa koyun. Böylece havanda rahatça dövebilecek, parçalarına ayırabileceksiniz. Sakızdan sakıza performans, tat ve kuvvet çok değişecek; benimki orta kuvvette bir sakızdı. Siz aşina değilseniz kurabiyeye az az ekleyip tadına bakabilirsiniz.
Buzluktaki sakızları çıkartıp, havanda dövün. Uzun uzun dövmeyin ki hem oluşan ısı ile sakız tekrar canlanmasın hem de kurabiyede kendini hissettirecek parçalar olsun. Büyük bir yoğurma kabında sakızı, 250 gr tereyağı, 1,5 su bardağı pudra şekeri, 1 yumurta, 2 çorba kaşığı yoğurt, 1 çay bardağı fındık yağı ve 1 çay kaşığı vanilya şurubunu ellerinizle karıştırın. Vanilya şurubunuz yoksa yarım vanilya çubuğu veya 1 paket vanilin koyabilirsiniz. Fındık yağı yerine de dilerseniz zeytinyağı veya ayçiçek yağı ekleyebilirsiniz.
Soğuyan unu elekten geçirerek oluşan karışıma kademe kademe ekleyin. Hamur, kabın kenarlarına ve elinize yapışmayacak kıvama gelene kadar yoğurun. Son olarak kavrulmuş bademlerinizi de ekleyip iyice karıştırın. Hamurunuzu yağlı kağıdın üzerine alın ve 2 cm kalınlığında yayıp, buzdolabında 30 dakika dinlendirin. Sonra kurabiye keseceği veya çay bardağının ağzı ile ay şekli vererek çıkartın. Bunun için önce çay bardağının ağzı ile tam bir yuvarlak çıkarın. İlk çıkardığınız yuvarlağın 1/3’ünü tekrar çay bardağının ağzı ile kesip ayırarak ay şeklini yapabilirsiniz. Daha sonra ilk kestiğiniz yuvarlağın hamurda yarattığı boşluktan devam ederek çay bardağının ağzının bir yarısını hamurunuza batırarak ay şekilleri çıkarabilirsiniz. Bu şekilde bir şekil diğerinin oluşmasına yardım edecek. Çıkan parçaları yağlı kağıt serdiğiniz fırın tepsinize yerleştirin. 180 derece fırında kurabiyeler hafif rengini değiştirene kadar 12-15 dakika pişirin.
Piştikten sonra bir süre soğuması için bekleyin. Ben bu kurabiyeyi üzerine pudra şekeri dökmeden daha çok sevdim. Kavrulmuş un tadı ve sakızın ferahlığı bu şekilde çok daha net geliyor. Pudra şekeri ile olduğunda önce ağzınız tatlılıkla uyuşuyor sonra lezzetler alttan geliyor. Ama siz tam orijinali gibi yapmak isterseniz fırından sıcak sıcak çıktığında, kurabiyeleri pudra şekerinin içine atıp bulayabilirsiniz.


6 su bardağı, 650 gr beyaz un
1,5 su bardağı süt
1 su bardağı su
1 su bardağı, 180 gr, toz şeker
150 gr tereyağı
1 paket instant maya
2 çorba kaşığı toz tarçın
1 çorba kaşığı tane mahlep
1 tatlı kaşığı yenibahar
1 dolu çay kaşığı karabiber
1 tutam tuz
1 yumurta
Susam


MARDİN ÇÖREĞİ | KLİÇE TARİFİ


Ufak bir sürahiye 1 su bardağı kaynar su, 1,5 su bardağı soğuk süt, 1 paket instant maya ve 1 su bardağı toz şekeri koyup
karıştırın. Maya coşup iyice köpürene kadar 5-10 dakika kenarda bekletin. Bu sırada küçük bir tencerede 150 gr tereyağını eritin.
Geniş bir kaseye 6 bardak, 650 gr, beyaz un koyun. Üzerine 1 tatlı kaşığı yenibahar, 2 çorba kaşığı toz tarçın, 1 tutam tuz, 1
dolu çay kaşığı karabiber ekleyin. 1 çorba kaşığı tane mahlebi havanda iyice dövüp toz haline getirin ve kuru karışıma ekleyin.
Eğer toz mahlep kullanıyorsanız, kuvveti az olacağından 1,5 hatta 2 çorba kaşığı da ekleyebilirsiniz. Tüm kuru malzemeleri karıştırdıktan sonra üzerine erimiş tereyağını ve mayalı şekerli karışımı ekleyin. Ardından bir elinizle yoğurmaya başlayın. Hamur biraz yapışkan ve yumuşak bir hamur olmalı. Tüm malzemeler iyice karışıncaya kadar yoğurun. Hamurun biraz cıvık olması normal, bekledikten sonra toparlayıp ele gelen bir hal alacaktır. Hamurun etrafını yapışmasın diye yağlayıp üzerini örtün ve oda sıcaklığında 1 saat, yaklaşık iki katına gelene kadar mayalayın. Ardından hamuru tezgaha alıp iki bezeye bölün. Eğer hamurunuz hala biraz yapışıyorsa tezgahı biraz yağlayabilirsiniz. Her bir bezeyi rulo şeklinde tezgahta açın. Yaklaşık 2 karış uzunluğunda, 4,5 parmak kalınlığında olması yeterli olacaktır. Bundan sonra hamurun bir kenarından başlayarak verev bir şekilde yaklaşık 3 parmak kalınlığında çörekler kesin. İki kenarı tam şeklinde olmadığı için onları alıp istediğiniz şekilde çörekler yapabilirsiniz. Ben kolay bir şekilde ördüm. Çörekleri pişirme kağıdı serilmiş fırın tepsisine dizin. Üzerlerine 1 yumurtayı iyice çırpıp sürün ve dilediğiniz kadar susam serpin. Bol susamlı denemenizi tavsiye ederim. 180 derecede altlı üstü ve fansız çalışan fırında 45-50 dakika pişirin. Eğer iki tepsiniz varsa 20-25 dakika sonra tepsilerin yerini mutlaka değiştirin ki eşit şekilde pişebilsinler. Fırından çıkan Mardin çöreklerinin üzerine bir de ,ablamın icadı olan yeme şekli, sürülebilir çikolata sürüp yerseniz değmeyin keyfinize.


KREMALI BÖREK TARİFİ


5 adet yufka
3 adet yumurta
1,5 paket içim şef krema
½ şişe soda
Yarım kg kaşar peyniri
1 bağ maydanoz
1 tatlı kaşığı tereyağı
Yarım çay kaşığı tuz
1 çay kaşığı karabiber


· Büyükçe bir kaseye 1,5 paket İçim Şef krema, yarım şişe soda koyun ve 3 yumurta kırın.
· İyice karışıp köpürene kadar çırpın.
· Yarım kg kaşar peyniri rendeleyin. 1 bağ maydanozu ince ince kıyıp kaşar peynire ekleyin.
· Peynir ve maydanoza, yarım çay kaşığı tuz ve 1 çay kaşığı karabiber ekleyip karıştırın.
· Yaklaşık 30 cm çapında bir tepsiyi 1 tatlı kaşığı tereyağı ile yağlayın.
· Tepsiye 1 yufkayı kenarlarından taşırarak yerleştirin. Sağlamlaştırmak için ikinci yufkanın yaklaşık yarısını kırışık bir şekilde koyun.
· Kremalı karışımdan, yaklaşık 1 kepçe yayarak serin.
· Yufkaların yarısı bitene kadar bu şekilde devam edin.
· Hazırladığınız peynirli harcı böreğin içine yayın.
· Yufkalar bitene kadar bir kat yufka biraz kremalı karışım olacak şekilde böreği tamamlayın.
· Kenarlardan sarkan kısımları böreğin üstüne kapatıp ocak üzerinde kısık ateşte döndürerek pişirmeye başlayın.
· Böreği çevirmeye yakın tepsinizi sallayın böylece yufkanın yapışmadığını kontrol etmiş olursunuz.
· Aynı boyutta yağlanmış bir tepsiyi böreğin üzerine kapatıp çevirin ve diğer tarafını da pişirin.
· Üstte kalan kısmına 1 tatlı kaşığı tereyağı gezdirin.
· Yiyenlerin aklını başından alacak nefis kremalı, peynirli böreğiniz emrinize amade.


5 çorba kaşığı tereyağı
500 gr. yulaf ezmesi
3 paket labne (1200 gr)
2 avuç ceviz
2 çorba kaşığı şeker
6 çorba kaşığı pekmez
2 Şeftali
250 gr Kiraz
6 çorba kaşığı bal
3 çorba kaşığı nar ekşisi
1 çay kaşığı tuz


YULAFLI VE LABNELİ HAFİF PASTA TARİFİ


5 çorba kaşığı tereyağı
500 gr. yulaf ezmesi
3 paket labne (1200 gr)
2 avuç ceviz
2 çorba kaşığı şeker
6 çorba kaşığı pekmez
2 Şeftali
250 gr Kiraz
6 çorba kaşığı bal
3 çorba kaşığı nar ekşisi
1 çay kaşığı tuz


5 çorba kaşığı tereyağını renk aldırmadan eritin. Tereyağı erirken bir yanda kare bir tepsiye 500 gr yulaf ezmesini alın. Üzerine 2 avuç ceviz, 6 çorba kaşığı pekmez, 1 çay kaşığı tuz, 2 çorba kaşığı şeker ve son olarak erimiş tereyağını ekleyip her tane tereyağından nasip alıncaya kadar karıştırın.
Ardından düz bir spatulayla üzerine bastırarak düzleştirin. Önceden ısıtılmış fanlı 170 derecede 25 dakika pişirin.
Pastanın kreması için 3 paket labneyi büyük bir kaba alın. Üzerine 6 çorba kaşığı balı ilave edip karıştırın. Pastayı yapmadan önce birazcık dolapta kalması iyi olur ne kara soğuk olursa o kadar iyi.
2 şeftaliyi ince ince yarım ay doğrayıp bir kaba alın. Üzerine 250 gr kiraz ve 3 çorba nar ekşisini ilave edin ve karıştırın.
Fırından çıkardığınız yulafı oda sıcaklığına gelmesi için 20-25 dakika bekletin. Oda sıcaklığına gelince elinizle büyük parçalara ayırın.
Bir pasta standının tabanına bir miktar labne kremasından koyun. Üzerine önce yulaf parçaları sonra şeftali dilimleri ve kirazları kat kat olacak şekilde dizin. Tüm malzemeler bitene kadar bu işlemi tekrarlayın.
En son minik nane yaprakları ile süsleyince pastanız hazır ve nazır.


MANTARLI KUSKUS RİSOTTO TARİFİ


250 gr kuskus
1 soğan
1 avuç kurutulmuş kuzu göbeği mantarı
200 gr kültür mantarı
7 dal frenk soğanı
2 dal zahter kekik
6 dilim pastırma
1 bardak süt
1,5 kibrit kutusu tulum peyniri
2,5 çorba kaşığı zeytinyağı
1 çorba kaşığı kaymak
1 tatlı kaşığı tuz
1 tutam karabiber
1 litre et suyu
4 diş sarımsak


Kuzu göbeğini yarım su bardağı ılık süt ve yarım su bardağı su ile ıslayın 10 dk açılması için bekletin fazla bekletirseniz kayış gibi olabilir.
1 soğanı piyazlık doğrayın.
Geniş bir tavaya 1 çorba kaşığı tereyağını koyun altını açın.
Kestiğiniz soğanları ekleyin ve yüksek ateşte kavurun.
200 gr kültür mantarını dörde bölün, 4 diş sarımsağı da ince kesip tavaya ilave edin.
Kuzu göbeği mantarlarını sütten çıkarıp sıktıktan sonra ilave edin.
1 çorba kaşığı tereyağı ve 2 çorba kaşığı zeytinyağını tavaya ekledikten sonra üzerine 250 gr ‘bir büyük su bardağı’ kuskusu koyup kavurmaya devam edin.
Sıcak et suyundan 1’er kepçe ekleye ekleye devamlı aynı yöne karıştırıp çektirerek 20 dk pişirin ve 1 tatlı kaşığı tuzu ve 1 tutam karabiberi ekleyin. Toplamda 750-800 ml et suyu ve 1 su bardağı sıcak su kullanacaksınız.
Kuskuslar açılıp nişastalarını bırakıp pişirmeye devam edin.
6-7 dal frenk soğanını ince kesin, 1,5 kibrit kutusu tulum peynirini rendeleyin 2 dal taze kekiği yaprakları ve 1 çorba kaşığı kaymak ile birlikte tavaya ilave edin ve altını kapatın.
Döküm tavada 1 tatlı kaşığı tereyağını eritin ve 6 dilim pastırmayı arada çevirerek çıtır çıtır olana kadar pişirin.
½ su bardağı ılık sütü çırpıcı ile köpürtün.
Servis edeceğiniz tabağa kuskus risottonuzu koyun üzerine 1 tatlı kaşığı zeytinyağı gezdirin hafif karıştırın üzerine süt köpüğünü ve kızarmış pastırmaları da ekleyip afiyetle yiyebilirsiniz.


TEPSİDE HUMUSLU TAVUK KÖFTESİ TARİFİ


300 gr tavuk
1 kırmızı soğan
⅔ bağ maydanoz
1 yumurta
1 tatlı kaşığı domates salçası
1 tatlı kaşığı biber salçası
1 çorba kaşığı kimyon
1 tatlı kaşığı tuz
1 tatlı kaşığı karabiber
1 tatlı kaşığı pul biber
2 çorba kaşığı galeta unu
8-10 dal maydanoz
4 çorba kaşığı zeytinyağı
400 gr haşlanmış nohut
Yarım çay bardağı tahin
4 çorba kaşığı zeytinyağı
1 limon
4 diş sarımsak


300 gr tavuğu mutfak robotuna koyun. But, göğüs karışık kullanabilirsiniz.
Tavuğun üzerine 8-10 dal maydanozu, 1 yumurtayı, birer tatlı kaşığı domates ve biber salçasını, birer tatlı kaşığı tuz, karabiber, pul biber ve 1 çorba kaşığı kimyon ekleyin.
Tavuk ve diğer malzemeler macun kıvamına gelince üzerine 2 çorba kaşığı galeta ununu ilave edin ve 1 dk daha çalıştırın.
Tavaya 4 çorba kaşığı zeytinyağı koyun ve altını açın.
Tavaya koyduğunuz yüzü hafiften renk alınca diğer tarafına bi
Yağ ısınınca hazırladığınız harcı elinizle yuvarlayın ve tavaya koyun.
Tavada elinizle veya spatula ile bastırarak yayın.
3-4 dakika orta kısık ateşte pişirin.
Bir tarafı güzelce pişince üzerine kenarları düz bir kapak kapatıp kapakla birlikte çevirin.
Çevirirken mutlaka fazla yağını önce kenarda bir tabağa koyun ki eliniz yanmasın.
Tavaya yerleştirmeden önce de mutlaka o yağı tekrar tavaya koyun. Dİlerseniz benim gibi yıldız şekli verebilirsiniz. Böylece pişme süresi de kısalacaktır.
Bu şekilde de 4-5 dakika pişirince köfteniz pişecektir.
Humus için mutfak robotuna 400 gr haşlanmış nohutu koyun
Üzerine yarım çay bardağı tahin, 1 çorba kaşığı zeytinyağı, 1 limonun suyu ve 4 diş sarımsağı ilave edin ve çalıştırın. Eğer yoğun bi kıvamı olduysa biraz su ilave edebilirsiniz. Humus hazır bile!
Servis edeceğiniz tabak veya tepsinin etrafına humusu koyup ortasına köfteyi yerleştirin. Humusun üzerine kimyon ve sumak serpin.
Kenarına maydanoz yaprağı ve turşu da koyunca tavuk köfte ve humusunuz emrinize amade!


TAVUKLU KARNABAHAR YEMEĞİ TARİFİ

1 adet küçük karnabahar
250 gr tavuk kuşbaşı
2 çay kaşığı dört renk karabiber
1 tatlı kaşığı kimyon
1 çay kaşığı kırmızı pul biber
1 çay kaşığı nane
1 çay kaşığı kekik
2 çorba kaşığı domates
1 çorba kaşığı biber salçası
1 adet orta boy soğan
6 diş sarımsak
Zeytinyağı


Havana 2 çay kaşığı dört renk karabiber, 1 çay kaşığı kırmızı pul biber ile 2 diş sarımsağı ekleyin. Sarımsakların rahat dövülmeleri içinde bir miktar tuz ilave edip karışımı dövün. Sonra 1 tatlı kaşığı kimyon, 1’er çay kaşığı nane ve kekik ekleyip, tatların birbirine karışması için 2 çorba kaşığı zeytinyağı ilave edin. Renk vermesi için 2 çorba kaşığı domates ve 1 çorba kaşığı biber salçası da ilave ederek, kuşbaşı doğranmış tavuklar ile karıştırın. Tavukların göğüs yada but kısmından kuşbaşı yaptırabilirsiniz. Bu sos tavuğun lezzetini artıracak hem de yemeğe baharatlı bir tat katacak. Ancak tadın tavuklara geçmesi için bu karışımı en az 1 saat bekletmelisiniz. Tavuğu soslu şeklinde de dondurabilirsiniz. Kullanacağınız zaman buzluktan çıkarıp kullanmak çok pratik olabiliyor.
Tencereye 3 çorba kaşığı zeytinyağı ekleyin ve ısınınca küp küp doğradığınız 1 adet soğanı kavurun. Daha sonra 4 diş sarımsak ve soslu tavukları ekleyip 3-4 dakika kavurup, karnabaharları ilave edin. Son olarak üzerine çıkacak kadar da sıcak su ilave edip kısık ateşte 25 dakika pişirin. Bu yemek karnabahar sevmeyenleri bile kokusuyla baştan çıkaracak.


BOL BAHARATLI TAVUKLU KARNIYARIK TARİFİ


3 adet büyük bostan patlıcanı
2 adet tavuk göğsü, 425 gr
2 orta boy soğan
5 diş sarımsak
20 dal maydanoz sapı
3 avuç ceviz
9 çorba kaşığı zeytinyağı
1 çorba kaşığı domates salçası
1 çorba kaşığı biber salçası
2 tatlı kaşığı karabiber
5 adet karanfil
1 tatlı kaşığı toz kırmızı biber
2 tatlı kasığı kimyon
Tuz


3 adet büyük bostan patlıcanı enine ortasından kesin. Fırın tepsisinin üzerine yerleştirin. Üzerlerine 1 çorba kaşığı zeytinyağı ve tuz ekleyip folyo ile kapatın. 200 derece fırında 35-40 dakika pişirin. Bu arada tavla zarı büyüklüğünde kestiğiniz tavukları bir kaba alın. İçine 4 çorba kaşığı zeytinyağını, 1 çorba kaşığı domates salçasını, 1 çorba kaşığı biber salçasını, 2 tatlı kaşığı karabiberi, 1 tatlı kaşığı toz kırmızı biberi, 2 tatlı kaşığı kimyonu, havanda dövdüğünüz 5 adet karanfili ve damak tadınıza göre tuzunu ve ince ince doğradığınız 20 dal maydanozun sapını ilave edip iyice karıştırın. Burada maydanoz sapları baharatlı bir biber eklemiş gibi enteresan bir etki yaratacak. Bir tavaya 2 çorba kaşığı zeytinyağını ekleyip tavuk karışımını iyice kavurun. Tavukların birbirlerine değip de sularını bırakmamaları ve güzelce kızarmalarını sağlamak için genişçe bir tavada kavurmak önemli. İçine 1 cm inceliğinde kestiğiniz soğanları, 5 diş ince ince kıyılmış sarımsağı, elinizle kabaca kırdığınız 3 avuç cevizi ekleyip iyice kavurun. Bu arada patlıcanlarınız pişince kenarlarında 1 cm kalacak şekilde içlerini çıkartın, patlıcanın şişkin tarafında biraz çekirdek olabilir, bu patlıcanınızı acılaştıracağından çekirdeklerini ayırıp atın. Kalan iç patlıcanı tavuğa ekleyin ve iyice karıştırıp, patlıcanları eşit bir şekilde doldurun. 200 derece fırında bütün tatlar özdeşleşip üzeri renk alana kadar, yaklaşık 10 dakika pişirin.


BALKABAKLI MÜCVER TARİFİ


250 gr. balkabağı
½ adet soğan
3 dal taze soğan
4 çorba kaşığı un
2 adet yumurta
1 iri diş sarımsak
9 adet karanfil
1/6 muskat rendesi
1 adet kuru kırmızı biber
1 çay kaşığı pulbiber
30 gr. kabak çekirdeği içi
1 çay kaşığı çekilmiş dört renk karabiber
Tuz
Ayçiçek yağı
6 yaprak kıvırcık ya da marul
10 çorba kaşığı yoğurt
1/6 muskat rendesi
1,5 çorba kaşığı zeytinyağı
20 yaprak taze nane


Mücver, malzemeleri hem güzel bir değerlendirme yöntemi, hem de başlı başına bir lezzet.
Bu tarifte de balkabağı kullanıp, turuncu renkli, pofuduk, kabağın şekeri ile de hafif tatlı bir tada göz kırpan bir mücver tarifi vermek istedim. Daha önce pazı ve mantar mücver tariflerimi denemediyseniz onları da denemenizi şiddetle tavsiye ederim.
250 gram temizlenmiş balkabağını rendeleyin. Ancak rendelerken hızlı bir el hareketi yerine daha büyük ve uzun şeritler çıkması için kabağı rendenin en başından sonuna kadar rendeden ayırmadan rendeleyin. Böylece kabağı çok ezmemiş ve suyunu çıkarmamış olacaksınız. Bir karıştırma kabına önce kabakları ardından ince ince doğranmış 3 dal taze soğanı ekleyin. ½ adet soğanı ve 1 diş sarımsağı da minik minik doğrayarak ekleyin. Üzerine 2 yumurta kırın ve 4 çorba kaşığı unu serpin. Baharat olarak kanımca karanfil, muskat ve acı biber bu karışıma çok yakışıyor. 9 karanfili ezerek, 1 muskatın da 1/6’sını rendeleyerek ekleyin. Acı için isterseniz 1 çay kaşığı pulbiber koyabilir, veya benim gibi acıyı daha derinden hissetmek isterseniz 1 adet kurutulmuş acı biber ince ince doğrayarak da ilave edebilirsiniz. Son olarak 1 çay kaşığı çekilmiş dört renk karabiber, 30 gram kabak çekirdeği içi ve ağız tadınıza göre tuz ekleyerek, tatlandırın. Bütün karışımı iyice karıştırın. Yayvan bir tavada, 1 cm. yüksekliğindeki ayçiçek yağını kızdırın. Karışımı iki kaşık yardımıyla toplayıp yağa bırakın, sonra da tepesine bastırıp biraz yayın. Bir kere çevirdikten sonra kızarınca, peçetenin üzerine alarak fazla yağını çektirin. Bu tariften yaklaşık 10-12 porsiyon mücver çıkacaktır.
Servisi için de yanına çok yakıştığını düşündüğüm baharatlı yoğurt ve yeşillik kullanabilirsiniz. Bunun için 10 çorba kaşığı yoğurda, 1/6 muskatın rendesi, biraz tuz ve 1,5 çorba kaşığı zeytinyağı ekleyerek iyice karıştırın. Ferahlatıcı bir tat için de 20 yaprak taze naneyi kesme tahtasında üst üste koyup bir puro gibi sararak ince ince doğrayın ve yoğurtla karıştırın.
Mücveri tabağa alınca üzerine kıyılmış marul ya da kıvırcık yaprakları koyarak üzerine de bu hazırladığınız yoğurt sosundan gezdirin. Afiyet olsun.


DOLMALIK FISTIKLI KÖFTEHOR TARİFİ


750 gr orta yağlı kıyma
5 orta boy soğan
4 avuç ekmek içi
2 tepeleme dolu çorba kaşığı kekik
1 çorba kaşığı soya sosu
1 çorba kaşığı karabiber
Tuz
2 adet yumurta
3 avuç ceviz
1/3 demet maydanoz
2 boğum dil peyniri


750 gram orta yağlı kıymaya dört avuç ekmek içini ılık suyla ıslattıktan sonra ekleyin. İki tepeleme dolu çorba kaşığı kekik, bir çorba kaşığı taze çekilmiş karabiber, tuz ve iki yumurta, ayrıca da bir yumurtanın da sarısını katın. Beyazını ayrı bir kaba alın. Onu sonra kullanacağız. Bu şekilde iyice yoğurun. Rengi ve tadına bir yaramazlık katmak için bir çorba kaşığı kadar soya sosu ekleyebilirsiniz. Son olarak az dövülmüş üç avuç ceviz ve 1/3 demet ince kıyılmış maydanozu da ekleyip kıymanızı biraz dinlendirin. Bu sırada soğanınızı karamelize edin.
Soğanları boylamasına ortadan ikiye bölün. Düz tarafını kesme tahtasına yapıştırıp, üç milim kalınlığında dilimler kesin. Bu şekilde beş orta boy soğanı dilimleyin. Sonra ellerinizle hafif ovuşturun ki, ince tanelere ayrılsın. Soğan keserken önemli olan hepsinin olabildiğince aynı boyutlarda olması. Böylece karamalize olurken bazısı çiğ bazısı erken pişmez.
Tavanızı orta ateşte ısıtın, dört çorba kaşığı zeytinyağı veya tercih ederseniz tereyağınızı ekleyin. Yağ ısındığında soğanları koyun. Güzel kokular ve çıtırdamalar başlayacak. Tahta bir kaşıkla tüm soğanların yağdan nasibini aldığına emin olun. Bu şekilde kesinlikle soğanları bastırmadan ve her parçanın eşit miktarda tavanın tabanında kaldığından emin olarak karıştırın. Bunun için 15-20 saniye ara verip, tekrar çevirip biraz daha ara verebilirsiniz. Ateş üstündeki ikinci dakikasında istediğiniz kadar tuzu ekleyin. Bu soğanın suyunu çekerek, süreci biraz da hızlandıracak, şekeri çıktıktan sonra güzel bir denge sağlayacak. Soğanların suyu hiç kalmayıp, soğanlar iyice kahverengileşmeye başlayınca tavanın tabanında güzel bir tabaka oluşacak. Yarım çay bardağı sıcak suyu ekleyin ve tavanın tabanında bir sır tabakası gibi yayılmış nefis lezzeti soğana geri kazandırın. Bu işleme İngilizcede ‘deglazing’ deniyor, Türkçeye çevirdiğimizde sırrını almak diyebiliriz.
Su tekrar çekildiğinden burada ateşi biraz daha kısabilirsiniz. Tüm bu süreç yaklaşık 15-20 dakika sürecek. Fırın kâğıdını genişçe tezgaha yayın. Sonra kıymanızı fırın tepsinize uygun bir dikdörtgen şeklinde açın. 25-35 santim civarında olacak şekilde ve 1 santim kalınlığında ve kenarlarından beşer santim boşluk kalacak şekilde iki boğum dil peynirini dilerek yayın.
Dil peynirini bıçakla değil parmaklarınızla doğal akışıyla parçalayın. Peynir de et ve hamur gibi kendi doğal akışında keyifli sonuçlar veriyor. Onların yön ve eğilimlerini anlayıp davrandığınızda tat olarak sizinle dans etmeye başlıyorlar. Karamelize soğanları da ekleyin. Dikkatlice fırın kağıdını kaldırarak köfteyi rulo haline getirin. Parmaklarınızla hafif bastırarak şekli değişen kıymanın birbirine bağlı olduğundan emin olun. Fırın tepsisi 200 dereceye ısınmış olsun. Tepsiyi çıkarıp yağlayın. Ek yeri alta gelecek şekilde köfteyi fırın tepsisine taşıyın. Bunu yaparken fırın kâğıdını çıkarmış olacaksınız. Üzerine ayırdığını yumurta sarısını parmaklarınızla sürün. Soğanı karamelize ettiğiniz tavaya yarım çay bardağı ılık su döküp tavanın dibindeki güzellikten bir sos yapıp üzerine boşaltın ve fırçayla yayın.
İster tek başına ister fırında patatesle, afiyetle yiyin.


BADEMLİ UFAK İSPANYOL KÖFTELERİ TARİFİ


450 gr orta yağlı kıyma
55 gr kuru kahverengi ekmek içi
115 gr kavrulmamış badem
3 çorba kaşığı ılık su
1 orta boy soğan
2 diş sarımsak
2 çorba kaşığı kıyılmış maydanoz
1 adet yumurta
½ muskat rendesi
1,5 su bardağı sebze veya et suyu
1 çay bardağı beyaz şarap
2 çorba kaşığı zeytinyağı
Karabiber
Tuz
Bir miktar un


Köfteleri hazırlamak için 55 gram kuru kahverengi ekmek içini bir kaba ufalayın ve üç kaşık ılık su ilave edip, beş dakika suyun çekmesini bekleyin. Ekmeklerin suyunu sıkıp kuru bir kaba alın, üzerine 450 gram orta yağlı kıymayı ekleyin. Bir orta boy soğanı rendeleyin. İki adet dövülmüş sarımsak, iki çorba kaşığı ince kıyılmış maydanoz ekleyip, üzerine bir yumurta kırın ve bir muskatın üçte birini rendeleyin. Tuzunu ve karabiberini de ilave edip iyice yoğurun. Bir tabağa un koyup köftenizi 30 eşit parça olacak şekilde elinizde yuvarlayın ve dışlarını una bulayın. İki çorba kaşığı zeytinyağını bir tavaya koyup köftelerinizi dışları kahverengileşinceye kadar yaklaşık 5-6 dakika kızartın ve bir tabağa alın. Badem sosu için 115 gram kavrulmamış bademi iki-üç dakika bol suda haşlayın. Daha sonra ılık suda bademlerinizin kabuklarını soyun ve soğumaya bırakın. İki çorba kaşığı zeytinyağını tavada ısıtın. Soyulmuş bademlerinizle 25 gram ufalanmış kahverengi ekmeği tavaya ilave edin ve bol çevirerek bademlerin rengi altın sarısı oluncaya kadar kavurun. İki diş ince doğranmış sarımsağı da ilave edip 30 saniye daha çevirin ve bir çay bardağı beyaz şarap ekleyip 1-2 dakika daha kaynatın. Sonra bu sosu mutfak robotuna alıp, iyice incelinceye kadar çekin. Sonra bir buçuk bardak sebze suyu veya et suyunu da ekleyip bir kez daha karıştırın. Sosunuzu tekrar tavaya alıp köfteleri dikkatlice ilave edin ve 25 dakika ağır ağır pişirin. Servis ederken ince doğranmış maydanoz ve kıtır kahverengi ekmek kırıntısı ekleyebilirsiniz.
Köftelerin yumuşacıklığı bademlerin keyfi, muskatın karakteri teker teker dilinizin farklı yerlerinden size vuracak!
